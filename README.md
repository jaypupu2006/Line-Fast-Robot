# ⚙⚙⚙Line-Fast-Robot⚙⚙⚙
============================================================================================

การแข่งขันนี้เป็นรูปแบบทีม 2 คน โดยมีภารกิจให้ใช้หุ่นยนต์ที่ควบคุมด้วยบอร์ด ARDUINO เดินตามเส้นให้ครบหนึ่งรอบภายในเวลา 3 นาที การตัดสินจะพิจารณาจากเวลาที่ทำได้ ซึ่งสะท้อนถึงความเร็วของหุ่นยนต์และไหวพริบของผู้เข้าแข่งขัน ความสามัคคีจึงเป็นสิ่งสำคัญที่สุดในภารกิจนี้

&emsp;ทีมของผมมีการแบ่งหน้าที่กันชัดเจน ผมรับผิดชอบในการออกแบบและวางตำแหน่งหุ่นยนต์บนสนาม ส่วนเพื่อนร่วมทีมดูแลการปรับจูนให้หุ่นยนต์สามารถตรวจจับเส้นทางได้อย่างแม่นยำ โดยตลอดกระบวนการผมก็ร่วมออกความเห็นเกี่ยวกับค่าต่าง ๆ ที่จะใช้ เพื่อให้หุ่นยนต์สามารถวิ่งจบสนามได้ภายในเวลาที่กำหนด

&emsp;จากการแข่งขันครั้งนี้ ผมได้เรียนรู้หลายอย่าง เริ่มจากการสร้างไลบรารีขึ้นมาใช้เอง ซึ่งเป็นผลจากการร่วมมือระดมความคิดระหว่างผม เพื่อนร่วมทีม และอาจารย์ที่ปรึกษา ถือเป็นครั้งแรกที่ผมได้นำความรู้ด้านภาษา C จากค่าย สอวน.คอมพิวเตอร์ มาประยุกต์ใช้กับงานจริง โดยเขียนโปรแกรมลงในบอร์ด ARDUINO ผ่านโปรแกรม ARDUINO IDE

&emsp;อีกสิ่งหนึ่งที่ผมได้เรียนรู้คือการเขียนแบบด้วยโปรแกรม SOLIDWORKS นี่เป็นครั้งแรกที่ผมได้ออกแบบชิ้นงานด้วยตัวเอง ตั้งแต่เริ่มต้น โดยมีอาจารย์คอยแนะนำตลอดกระบวนการ การได้ลงมือทำเองช่วยให้ผมเข้าใจการทำงานของบอร์ด ARDUINO อย่างลึกซึ้ง ทั้งการต่อสายไฟให้ถูกต้อง การประกอบวงจรให้ปลอดภัย ไม่ให้ไฟฟ้าไหลย้อนกลับจนทำให้บอร์ดเสียหาย

&emsp;ผมยังได้เรียนรู้การใช้งานเครื่องพิมพ์ 3 มิติ ตั้งแต่การตั้งค่าอุณหภูมิหัวพิมพ์ไปจนถึงการสั่งพิมพ์ชิ้นงานจริง รวมถึงการรับมือกับแรงกดดันระหว่างการแข่งขัน ว่าจะควบคุมอารมณ์อย่างไรไม่ให้ตื่นเต้นหรือพลาดในขณะลงสนาม

&emsp;สุดท้าย ทุกความพยายามที่ทีมเราทุ่มเทฝึกซ้อมมาตลอด ก็ส่งผลให้เราสามารถคว้ารางวัลเหรียญเงินมาได้สำเร็จ

===========================================================================================


![image alt](https://github.com/jaypupu2006/Line-Fast-Robot/blob/main/resource/%E0%B8%AA%E0%B8%B3%E0%B9%80%E0%B8%99%E0%B8%B2%E0%B8%82%E0%B8%AD%E0%B8%87%20%E0%B8%84%E0%B8%B3%E0%B8%AD%E0%B8%98%E0%B8%B4%E0%B8%9A%E0%B8%B2%E0%B8%A2%E0%B9%80%E0%B8%9E%E0%B8%B4%E0%B9%88%E0%B8%A1%20THE%20CHARM%20ROBOT1.png?raw=true)
